# Οι storytellers της Οικοσυμμαχίας

Όνομα ομάδας: Οι Storytellers της Οικοσυμμαχίας

Τίτλος έργου: Οι Storytellers της Οικοσυμμαχίας

ΣΥΝΕΡΓΑΖΟΜΕΝΑ ΣΧΟΛΕΙΑ: 100ο Νηπιαγωγείο Αθηνών (Συντονιστής), *Νηπιαγωγείο Αυλωναρίου, 1ο Νηπιαγωγείο Λουτρών Αιδηψού,2ο Νηπιαγωγείο Ν. Αρτάκης, Νηπιαγωγείο Καράβου, Νηπιαγωγείο Μαντουδίου, Δημοτικό Σχολείο Ξυλοφάγου Α Κύπρου, 6ο Νηπιαγωγείο Χαλκίδας, 4ο Νηπιαγωγείο Βασιλικού, 1ο Νηπιαγωγείο Λάρυμνας, Νηπιαγωγείο Αγίου Κωνσταντίνου, Δημοτικό Α Παραλιμνίου Κύπρου, Νηπιαγωγείο Πηλίου, 33ο Νηπιαγωγείο Χαλκίδας, 2ο Νηπιαγωγείο Ερέτριας, Ευρωπαϊκό σχολείο Μονάχου, Νηπιαγωγείο Νεοχωρίου

# ΠΕΡΙΓΡΑΦΗ 
Το δίκτυο « Οικοσυμμαχία» αποτελείται από μια ομάδα νηπιαγωγείων της Στερεάς Ελλάδας, 2 Δημοτικά Σχολεία της Κύπρου και το Ευρωπαϊκό Σχολείο Μονάχου, τα οποία συσπειρώθηκαν σκοπεύοντας να δημιουργήσουν μια εκπαιδευτική κοινότητα με στόχο την συνεργασία, την επικοινωνία, την ανταλλαγή καλών πρακτικών, την απόκτηση δεξιοτήτων και την αλληλοϋποστήριξη των μελών, μέσα από την αξιοποίηση της πλατφόρμας του eTwinning. Τη φετινή σχολική χρονιά, τα σχολεία υλοποιούν δράσεις σχετικές με τη τεχνική του storytelling και ήδη έχουν πραγματοποιήσει σημαντικές συνεργασίες με φορείς και καταξιωμένους συγγραφείς στο χώρο του παιδικού βιβλίου. Με πλαίσιο τα εργαστήρια δεξιοτήτων, τη φετινή σχολική χρονιά, τα σχολεία επεξεργάστηκαν τους τέσσερις θεματικούς κύκλους, έχοντας σαν οδηγό-εμψυχώτρια την μασκότ ένα κουμπί, με έναυσμα το εικονοβιβλίο “Το κουμπί” των Ιωαννίδου Αικ., Γεωργάκη Ειρ., Ποζίδου Ρ.

Αρχικά, για την εισαγωγή στο έργο οι ομάδες χρησιμοποίησαν ως αφόρμηση το βιβλίο της Ντανιέλας Σταματιάδη "ΘΕΛΩ" και κατέγραψαν με τους μαθητές τα δικά τους αυθόρμητα “θέλω”. Έπειτα συζητήθηκε αν αυτά είναι ίδια για τα παιδιά όλου του κόσμου, για εκείνα που οι συνθήκες ζωής τους είναι διαφορετικές από τις δικές τους. Η ίδια συζήτηση έγινε και στο σπίτι και όλοι μαζί, μαθητές, γονείς και εκπαιδευτικοί, κατέγραψαν όλα όσα ήθελαν να αλλάξουν για να υπάρχει το ίδιο χαμόγελο σε όλα τα παιδιά! Έτσι, φτιάχτηκε "Ο τοίχος των ανατροπών", με όλες τις ιδέες που ήρθαν από τις οικογένειες. Ύστερα ακολούθησε η δημιουργία του  “Κήπου των Ανατροπών”, όπου κάθε σχολείο δημιούργησε με άχρηστα και ανακυκλώσιμα υλικά ένα τρισδιάστατο λουλούδι ύψους τουλάχιστον 60cm, και επάνω του ήταν γραμμένο το ισχυρότερο "θέλω" των παιδιών, στο οποίο κατέληξε κάθε σχολείο μετά από ψηφοφορία.

Από το σημείο αυτό και στη συνέχεια, οι μαθητές εισήχθησαν στον θεματικό κύκλο με τίτλο «Δημιουργώ και Καινοτομώ – Δημιουργική Σκέψη και Πρωτοβουλία» που επικεντρώνεται στη STEM Εκπαίδευση και την ρομποτική στο οποίο βασίζεται και η ιδέα για τη συγκεκριμένη δράση.
Πιο συγκεκριμένα, οι ομάδες εμπνευσμένες από μια ψηφιακή αφίσα του "Κήπου των Ανατροπών" συζήτησαν για τις ανάγκες επιβίωσης των φυτών και κατέγραψαν τι θα τους έλεγαν αν είχαν φωνή. Ακολούθησε η δημιουργία τριών μεγάλων ομάδων με στόχο την χρήση διαφορετικών τεχνικών έρευνας (αναζήτηση πληροφοριών σε βιβλία, χρήση εφαρμογών σε κινητές συσκευές, συνεντεύξεις με ειδικούς) για τη συλλογή πληροφοριών. Τα στοιχεία που προέκυψαν μπήκαν σε λίστες και στη συνέχεια οι ομάδες επέλεξαν το συστατικό που θεώρησαν ότι αποτελεί το πιο σημαντικό υλικό για την επιβίωση ενός λουλουδιού. Ακολούθησε η αναζήτηση εργαλείων ΑΙ για την δημιουργία ψηφιακού αντιγράφου του 3D λουλουδιού, καθώς και η αποτύπωση της πρόκλησης με λόγια, πάντα με τη χρήση της Τεχνητής Νοημοσύνης. Τα τελικά αποτελέσματα συγκεντρώθηκαν σε μια ψηφιακή παρουσίαση και ουσιαστικά καθένα από τα λουλούδια προέτρεπε τους μαθητές να αναζητήσουν ένα συστατικό με την βοήθεια του Ozobot. Σε επόμενη φάση, οι ομάδες σχεδίασαν συνεργατικά έναν χάρτη με τη χρήση των μαρκαδόρων του Ozobot Entry Kit+ και σε διάφορα σημεία εισήγαναν χρώματα, προκειμένου να προγραμματίσουν το ρομποτάκι να κάνει διαφορετικές κινήσεις. Στα σημεία αυτά υπήρχαν και οι αντίστοιχες εικόνες από το συστατικό που έπρεπε να συλλέξει το Ozobot. Για το λόγο αυτό, δημιουργήθηκαν τρεις εναλλακτικές μορφές της διαδρομής με τα συστατικά που είχε επιλέξει κάθε ομάδα. Μετά την επιτυχή ολοκλήρωση της διαδρομής, το λουλούδι τους κατάφερε επιβιώσει!

# Σκοποί- Στόχοι:
Οι δράσεις που παρουσιάζονται είχαν σαν στόχο να καλλιεργηθούν και να ενασζυθούν οι δεξιότητες των σχολικών κοινοτήτων, προάγοντας την αειφορία μέσα από την διεπιστημονική προσέγγιση της γνώσης και την αξιοποίηση της τεχνολογίας. Με τη βοήθεια της ΑΙ, μεταδίδονται με ευχάριστο τρόπο μηνύματα οικολογικού περιεχομένου και ταυτόχρονα οι μαθητές, αντιλαμβάνονται τη χρησιμότητα, τις δυνατότητες αλλά και τους κινδύνους. Έτσι, οι μαθητές ήταν ικανοί:


-να κάνουν σχέδια και να θέτουν στόχους, για το μέλλον και τη ζωή τους, που βρίσκονται σε συνάφεια με τις αξίες και πεποιθήσεις τους,

-να συμμετέχουν σε κοινές προσπάθειες για την επίτευξη ενός στόχου,

-να αναλαμβάνουν διάφορους ρόλους σε καθημερινές δραστηριότητες της τάξης (πχ. του βοηθού ή διευκολυντή, του συνεργάτη, συμμετέχουν σε ομάδες καθηκόντων,

-να εξοικειωθούν με την κειμενική δομή της περιγραφής,

-να διατυπώνουν διευκρινιστικές ερωτήσεις στο/στην εκπαιδευτικό, τους συμμαθητές τους,

-να εξοικειωθούν με τη δομή κειμένων που δίνουν οδηγίες,

-να εντοπίζουν και να περιγράφουν θέσεις, διευθύνσεις και διαδρομές στο χώρο ως προς διαφορετικά συστήματα αναφοράς με τη χρήση απλών χωρικών εννοιών,

-να πραγματοποιούν κατασκευές απλών τρισδιάστατων συνθέσεων από εικόνες, σχέδια ή άλλες αναπαραστάσεις,

-να χρησιμοποιούν με φαντασία διαφορετικά υλικά για να δημιουργούν,

-να αναγνωρίζουν διαφορετικά είδη γραμμών και να αποδίδουν κίνηση με αυτές,

-να ανταποκρίνονται σε εκτελεστικές οδηγίες,

-να εξοικειώνονται με τις στοιχειώδεις τεχνικές παραμέτρους της ηχογράφησης της φωνής και της χρήσης του μικροφώνου,

-να σχηματίσουν «νοερή εικόνα» με βάση τις πληροφορίες άλλου,

-να παράγουν απλή οπτικοακουστική αφήγηση,

-να διερευνήσουν τις ανάγκες των ζωντανών οργανισμών για επιβίωση,

-να αναγνωρίσουν τις σχέσεις αλληλεξάρτησης ανάμεσα στους ζωντανούς οργανισμούς και το περιβάλλον στο οποίο ζουν,

-να χρησιμοποιούν για πειραματισμό, παραγωγή, αναπαραγωγή και μετασχηματισμό έργων με τη χρήση της ψηφιακής τεχνολογίας,

-να συνειδητοποιήσουν ότι συγκεκριμένα χαρακτηριστικά των Τ.Π.Ε. σχεδιάζονται με σκοπό την κάλυψη αναγκών του ανθρώπου,

-να αντιληφθούν ότι ο υπολογιστής αποτελεί ένα ενιαίο σύστημα το οποίο συνδέεται με περιφερειακές συσκευές για συγκεκριμένους σκοπούς (πχ. με τον εκτυπωτή για εκτύπωση),

-να εξοικειωθούν και σταδιακά να αυτονομηθούν στην εκτέλεση απλών βασικών λειτουργιών στις διάφορες ψηφιακές συσκευές,

-να αναπτύσσουν και να εκφράζουν ιδέες με ψηφιακά μέσα,

-να εκφράζονται με δημιουργικό τρόπο με τη χρήση λογισμικού σχεδίασης και επεξεργασίας, αναπαραγωγής και καταγραφής ήχου, εικόνας, βίντεο,

-να χρησιμοποιούν εργονομικά, με ασφάλεια και με δεοντολογικό τρόπο τις Τ.Π.Ε.


# Μέθοδοι 
Οι δράσεις που σχεδιάστηκαν υποστηρίχθηκαν από μια πληθώρα μεθόδων προκειμένου να υποστηρίξουν τη βιωματική μάθηση, αλλά και την εκπαιδευτική διαδικασία. Ο διάλογος, η συζήτηση, η έρευνα πεδίου, η εργασία σε μικρές και μεγάλες ομάδες, η ανίχνευση στοιχείων, η καταγραφή αποτελεσμάτων, ο πειραματισμός και η διατύπωση υποθέσεων, η δοκιμή και η καταγραφή των αποτελεσμάτων, η επαλήθευση των ευρημάτων, η εξαγωγή συμπερασμάτων και η πρόταση λύσεων, η αμφισβήτηση με την ανάπτυξη επιχειρημάτων, η μίμηση προτύπων που προάγουν την οικολογική ηθική, η χρήση  εξοπλισμού, οι εξορμήσεις στη φύση, αποτελούν τη μεθοδολογία της πρότασης που βοήθησαν τους μαθητές   να   αναπτύξουν   την   επικοινωνία  και  την συνεργασία μέσα από ομαδοκεντρική μάθηση. Παράλληλα, καλλιέργησαν δεξιότητες του 21ου αιώνα αφού συμμετείχαν ενεργητικά στην εκπαιδευτική διαδικασία και αναζήτησαν εναλλακτικούς τρόπους δράσης για την προσέγγιση των στόχων της βιώσιμης ανάπτυξης

# Εργαλεία που χρησιμοποιήθηκαν
Για την επεξεργασία των δραστηριοτήτων, αλλά και για την ψηφιακή αποτύπωση των αποτελεσμάτων, χρησιμοποιήθηκαν διάφορα ψηφιακά εργαλεία και ελεύθερα εκπαιδευτικά λογισμικά. Η χρήση των παραπάνω υποστήριξε την καλλιέργεια του ψηφιακού εγγραμματισμού και την ανάπτυξη ψηφιακών δεξιοτήτων των εμπλεκομένων. Πιο συγκεκριμένα, χρησιμοποιήθηκαν τα εξής:

*Ozobot

*Digipad για την καταγραφή των ιστογραμμάτων των μαθητών/τριών

*Google Slides για την παρουσίαση των μαθητών/τριών τις στιγμές που αναζητούν πληροφορίες

*Tricider για την καταγραφή των σημαντικότερων αποτελεσμάτων των ερευνών των μαθητών/τριών

*Microsoft Designer ή Stable Diffusion Online για την μετατροπή του λουλουδιού που έχουν ήδη κατασκευάσει, σε ψηφιακό

*Stable Diffusion Online για την δημιουργία του λουλουδιού πού έχουν ήδη κατασκευάσει σε ψηφιακό

*Fliki.ai για να δώσουν φωνή στο λουλούδι τους

*Canva για την δημιουργία κοινού χάρτη για όλα τα σχολεία

*Canva για την δημιουργία του κήπου των ανατροπών

*Jamboard για την συγκέντρωση φωτογραφιών από φυτέματα των παιδιών αποδίδοντάς τα σε έναν από τους 17 παγκόσμιους στόχους βιώσιμης ανάπτυξης


# Τόπος Διεξαγωγής

Οι σχολικές τάξεις

# Αναλυτική Περιγραφή

ΕΙΣΑΓΩΓΗ ΣΤΗ ΔΡΑΣΗ:
Οι ομάδες ασχολούνται με τα παραμύθια και τώρα παρουσιάζεται ο λύκος μέσα στο δάσος και εντοπίζει “Τον Κήπο των Ανατροπών” με τα λουλούδια της Οικοσυμμαχίας. Προσέχει ότι ο κήπος δεν έχει τόσο ζωηρά χρώματα και αναρωτιέται τι συμβαίνει. Οι ομάδες χρησιμοποιούν το λουλούδι που έχουν δημιουργήσει στην αρχή του έργου για τον “Κήπο των Ανατροπών” και προβληματίζουν τους μαθητές/τριες, θέτοντάς τους το ακόλουθο ερώτημα: "Αν το λουλούδι μας μπορούσε να μας μιλήσει, τι πιστεύετε ότι θα χρειαζόταν;". Οι ιδέες των μαθητών καταγράφονται σε ιστόγραμμα στην τάξη.

https://digipad.app/p/767105/17b65e3296ed7 

Ενδεικτικά:

![image](https://github.com/AntigoniMav/-Storytellers-/blob/main/%CE%99%CF%83%CF%84%CF%8C%CE%B3%CF%81%CE%B1%CE%BC%CE%BC%CE%B11.png)

![image]
![image]

Ομάδες έρευνας 
Στη συνέχεια, τα σχολεία δημιουργούν μικρές ομάδες με βάση την τεχνική έρευνας που επιθυμούν να χρησιμοποιήσουν: α) βιβλία της τάξης, β) έρευνα με χρήση της τεχνητής νοημοσύνης, γ) πρόσκληση και συνέντευξη ενός ειδικού (γεωπόνου, δασολόγου, γεωργού κλπ.). Πιο συγκεκριμένα, η πρώτη ομάδα αναζητά πληροφορίες μέσα σε βιβλία της τάξης για τις ανάγκες ενός φυτού. Η δεύτερη ομάδα χρησιμοποιεί εφαρμογές για κινητές συσκευές και βρίσκει φυτά στην αυλή με στόχο να εντοπίσει τι χρειάζονται από τις πληροφορίες που τους δίνονται μετά το σκανάρισμα. Η τρίτη ομάδα αναζητά και προσκαλεί ειδικούς για να τους μιλήσουν σε συνέντευξη για όσα έχει ανάγκη ένα λουλούδι. Τα αποτελέσματα καταγράφονται στην παρακάτω παρουσίαση.


https://docs.google.com/presentation/d/1TnqW-Tk06IWrOToYUBKhPVDqORp02VnwfUiyJuTJddM/edit?usp=sharing

![image]

Ανταλλαγή πληροφοριών 
Οι ομάδες από τον παραπάνω πίνακα συνέλεξαν όλες τις απαραίτητες πληροφορίες και συναντήθηκαν διαδικτυακά προκειμένου να παρουσιάσουν τα πιο σημαντικά σημεία της έρευνάς τους και να καταγράψουν τα αποτελέσματά τους στις παρακάτω παρουσιάσεις. Με άλλα λόγια, συζήτησαν για όσα ανακάλυψαν και αποφάσισαν κατόπιν ψηφοφορίας ποιες ιδέες θα καταχωρήσει κάθε σχολείο. 

Ομάδες
Σύνδεσμος καταγραφής ιδεών
Απαραίτητο συστατικό
Ομάδα Βιβλίων
https://www.tricider.com/brainstorming/3BgWkHEq0wF
Ήλιος 
Ομάδα ΑΙ
https://www.tricider.com/brainstorming/2TdhqhmbKjR


Νερό
Ομάδα Ειδικών
https://www.tricider.com/brainstorming/2l02l4evihJ
Θρεπτικά συστατικά


“Ζωντανή” φωτογραφία 3D λουλουδιού

Κάθε σχολείο χρησιμοποίησε  το Microsoft Designer για να δημιουργήσει το αντίγραφο του  χειροποίητου 3D λουλουδιού τους ή το Stable Diffusion Online. Στη συνέχεια, οι ομάδες χρησιμοποίησαν ένα νέο εργαλείο τεχνητής νοημοσύνης (Fliki.ai) για να δώσουν φωνή στο λουλούδι τους, εξηγώντας τι χρειάζεται και πώς μπορούν να βοηθήσουν οι μαθητές. Για παράδειγμα: "Είμαι ένα λουλούδι και για να επιβιώσω, χρειάζομαι νερό. Εάν θέλετε να με βοηθήσετε, προγραμματίστε το Ozobot να ολοκληρώσει τη διαδρομή του και να μαζέψει νερό για μένα". Οι οδηγίες βασίστηκαν στην ομάδα που ανήκει κάθε σχολείο, όπως διαμορφώθηκαν στον παραπάνω πίνακα (δράση 3).  


Ζωντανή φωτογραφία και βίντεο:
https://docs.google.com/presentation/d/1FOhh4-CUebtUKl6sE1AjQfD8vY11jYqXdXtVgIjIXZo/edit?usp=sharing

Ενδεικτικά:

 
https://youtu.be/C5XiHXzKWDs?si=vA5I4wcX9NQ2QevK 



https://youtu.be/rdNOck-5Omo?si=Pd04cm6soZ2BQz4n 

https://youtube.com/shorts/2yStBJeC54U?si=y05pBab7VXv0wxSZ 

Σχεδιασμός κοινής διαδρομής 

Μερικά σχολεία ανέλαβαν να σχεδιάσουν μια μαύρη γραμμή (με τους μαρκαδόρους του Ozobot) πάνω σε ένα φύλλο Α4 και ανέβασαν το κομμάτι της διαδρομής τους στην παρουσίαση που έχει δημιουργηθεί παρακάτω, στο σημείο που έχει οριστεί πάνω στο χάρτη. Ακόμη, 3 ομάδες χρησιμοποίησαν τους χρωματιστούς μαρκαδόρους για να σχεδιάσουν μια διαδρομή ώστε το Ozobot να κάνει διαφορετικές κινήσεις. 
Με βάση το χάρτη που σχεδιάστηκε, οι 3 διαφορετικές ομάδες ανέλαβαν να ζωγραφίσουν τα συστατικά και να τα τοποθετήσουν πάνω στα χρωματιστά σημεία του χάρτη. Με αυτόν τον τρόπο, για παράδειγμα δημιουργήθηκε η παραλλαγή του Χάρτη Νερού, του Χάρτη Ήλιου και του Χάρτη Θρεπτικών συστατικών. 
Η διαδρομή δημιουργήθηκε από όλους τους συνεργάτες και ήταν εύκολα εκτυπώσιμη. 
Χάρτης με διαδρομή: 
https://www.canva.com/design/DAGD5G0mm6M/YYtUXj02PhZvW_dm9jtfNg/edit?utm_content=DAGD5G0mm6M&utm_campaign=designshare&utm_medium=link2&utm_source=sharebutton






Η βοήθεια του Ozobot 

Οι ομάδες σχεδίασαν ή εκτύπωσαν το χάρτη και το αντικείμενο που είχε επιλέξει η ομάδα τους σαν απαραίτητο συστατικό. Για σημείο εκκίνησης έβαλαν την φωτογραφία ΑΙ από τη δράση 4 που αναπαριστά το λουλούδι τους που χρειάζεται βοήθεια και στο τέλος της διαδρομής το λουλούδι θα είναι υγιές μέσα στον "Κήπο των Ανατροπών". Οι μαθητές προγραμμάτισαν το μικρό ρομπότ να μαζέψει τα αντικείμενα και να φτάσει στον τελικό του προορισμό μετά τη συλλογή των εικόνων. Τα αποτελέσματα μπήκαν στην παραπάνω παρουσίαση μετά τις παραλλαγές του χάρτη.   


ΕΠΕΚΤΑΣΕΙΣ


Ο πραγματικός κήπος των Ανατροπών 

Τα σχολεία είχαν ως αποστολή να φυτέψουν από 1 έως 17 λουλούδια που θα εκπροσωπούσαν έναν από τους 17 Παγκόσμιους Στόχους της Βιώσιμης Ανάπτυξης για να δημιουργήσουν τον "Ζωντανό Κήπο των Ανατροπών", προσκαλώντας την τοπική κοινότητα να συμμετάσχει σε ένα ανοιχτό γεγονός που θα διοργανωθεί σε συνεργασία με τις οικογένειες. Σε κάθε λουλούδι τοποθετήθηκε ως ετικέτα ο αντίστοιχος στόχος και ανέβηκε στην ανάλογη σελίδα της παρουσίασης. 

Ο ζωντανός Κήπος των Ανατροπών: https://jamboard.google.com/d/1aO4yu-q_qoy3ygOwN11oM-r5c-dkuXtx9zOgBftevmk/edit?usp=sharing

Ενδεικτικά:






Κάθε σχολείο επέλεξε τουλάχιστον έναν στόχο


Στόχοι
Σχολείο
1
100ο Νηπιαγωγειο Αθηνών
2
2ο Νηπιαγωγείο Ν. Αρτάκης
3
Νηπιαγωγείο Καράβου
4
4ο Νηπιαγωγείο Βασιλικού
5
Δημοτικό Σχολείο Παραλιμνίου Α’
6
Νηπιαγωγείο Νεοχωρίου
7
Δημοτικό Σχολείο Ξυλοφάγου Α’
8
33ο νηπιαγωγειο Χαλκίδας
9
Νηπιαγωγείο Λάρυμνας
10
1ο Νηπιαγωγείο Λ. Αιδηψού
11
Νηπιαγωγείο Μαντουδίου
12
ESM
13
6ο Νηπιαγωγείο Χαλκίδας
14
2ο Νηπιαγωγείο Ερέτριας
15
Νηπιαγωγείο Αυλωναρίου
16
Νηπιαγωγείο Πηλίου
17
Νηπιαγωγείο Αγίου Κωνσταντίνου 



ΔΙΑΧΥΣΗ

Η δράση κατατέθηκε και στο συνέδριο του Scientix  καθώς και στο Code week. Επιπροσθέτως, αναρτήθηκε στα blogs και τα social των συνεργαζόμενων σχολείων. 
https://www.scientix.eu/campaigns/sdc/sdc24_activity?id=7163

https://www.scientix.eu/campaigns/sdc/sdc24_map





Αποτελέσματα
Το δίκτυο της Οικοσυμμαχίας το οποίο αποτελείται από μια ομάδα νηπιαγωγείων της Στερεάς Ελλάδας και σχολείων της Κύπρου και του Μονάχου, κατάφερε να δημιουργήσει μια εκπαιδευτική κοινότητα η οποία μέσα από τη συνεργασία, την επικοινωνία και την αλληλοϋποστήριξη πραγματοποίησε επιτυχώς τους στόχους που είχε θέσει. Η ανταλλαγή καλών πρακτικών, η απόκτηση ψηφιακών δεξιοτήτων μέσα από την αξιοποίηση της πλατφόρμας του eTwinning καθώς και η καλλιέργεια δεξιοτήτων του 21ου αιώνα, αποτέλεσαν τους βασικούς στόχους.  Με μασκότ ένα κουμπί και με οδηγό τα βιβλία, οι μαθητές/τριες εισήγαγαν την εκπαιδευτική ρομποτική στην μαθησιακή διαδικασία, προωθώντας τη STEAM Εκπαίδευση μέσα από την επεξεργασία του τρίτου θεματικού κύκλου «Δημιουργώ και Καινοτομώ – Δημιουργική Σκέψη και Πρωτοβουλία» των εργαστηρίων δεξιοτήτων. Τα εργαστήρια που υλοποιήθηκαν είχαν σαν κύριο στόχο την καλλιέργεια δεξιοτήτων του 21ου αιώνα, αλλά και την εμπλοκή της σχολικής κοινότητας. Οι μαθητές και οι μαθήτριες μέσα από διεπιστημονική έρευνα, τη χρήση τεχνολογικού και ρομποτικού εξοπλισμού και την αξιοποίηση ψηφιακών εργαλείων κατάφεραν να προσεγγίσουν περιβαλλοντικές έννοιες και προβλήματα. Το δίκτυο προσέγγισε την "αειφορία" με την υλοποίηση διεπιστημονικών δράσεων, αλλά και την σύνδεσή τους με την καθημερινή ζωή των μαθητών/τριών.
Αξιολόγηση
Η ανατροφοδότηση των δραστηριοτήτων ήταν συνεχής και δημιουργήθηκαν εκπαιδευτικά παιχνίδια που ευνοούσαν την εμπέδωση της νέας γνώσης (Escape Room).
Παράλληλα, στις σελίδες του eTwinning υπήρχε σχολιασμός των δράσεων από όλες τις ομάδες. Η τελική αξιολόγηση είχε δύο μορφές: α) την ψηφοφορία των μαθητών για την ανάδειξη της αγαπημένης τους δραστηριότητας και β) την παρουσίαση της ανάλυσης SWOT από τους/τις εκπαιδευτικούς.

Διάχυση
Η διάδοση των αποτελεσμάτων του σχεδίου από τα συνεργαζόμενα σχολεία έγινε μέσω των παρακάτω τρόπων:
Επίσημοι ιστότοποι των σχολείων
Αναρτήσεις στα μέσα κοινωνικής δικτύωσης των σχολείων (Facebook, Instagram)
Δημοσιεύσεις σε: α) Ηλεκτρονικές εφημερίδες και β) ειδησεογραφικό σάιτ
Ενημέρωση των γονέων με επιστολές και οδηγίες για την συμβολή τους στο πρόγραμμα

Επίλογος- Συμπεράσματα
Μέσα από τη συντονισμένη δράση αλλά και τη συνεργασία της σύμπραξης των σχολείων, οι μαθητές κατάφεραν:
να καλλιεργήσουν το διάλογο και τις δημοκρατικές διαδικασίες, καθώς η επιλογή των ‘θέλω’ αλλά και των βασικών συστατικών ανάπτυξης του φυτού, έγιναν μετά από ψηφοφορία,
να εμπλουτίσουν μέσα από το παιχνίδι τις γνώσεις τους πάνω σε περιβαλλοντικά και κοινωνικά ζητήματα,
να βγουν έξω από το σχολείο και να αναζητήσουν οι ίδιοι την πληροφορία (έρευνα πεδίου) παίζοντας ενεργό ρόλο στην εκπαιδευτική διαδικασία,
να καλλιεργήσουν δεξιότητες κριτικής και υπολογιστικής σκέψης, κωδικοποίησης και προγραμματισμού και να έρθουν σε επαφή με τις νέες τεχνολογίες στην εκπαιδευτική διαδικασία,
να καλλιεργήσουν δεξιότητες επικοινωνίας και συνεργασίας καθώς εργάστηκαν σε ομάδες, οδηγούμενοι σε μια ομαδοκεντρική προσέγγιση της εκπαιδευτικής διαδικασίας.
να ασχοληθούν με το περιβάλλον, τα προβλήματα αλλά και την προστασία του, υιοθετώντας καλές πρακτικές όπως: η ανακύκλωση, η επαναχρησιμοποίηση, η κομποστοποίηση, η μείωση του οικολογικού αποτυπώματος, αλλά και καλλιεργήσουν τη φιλαναγνωσία καθώς πολλές δράσεις εμπλέκονταν με τα βιβλία,
να βιώσουν έμπρακτα το κλίμα συνεργασίας, επικοινωνίας, ανταλλαγής ιδεών και καλών πρακτικών, να νιώσουν μέλη μιας ευρύτερης εκπαιδευτικής κοινότητας και να διαδώσουν τα αποτελέσματά τους στην ευρύτερη κοινότητα
